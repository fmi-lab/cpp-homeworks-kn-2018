Дадена е правоъгълна матрица `grid` от думи с не повече от 100 символа, съставени от малки латински букви (без други символи), и изречение, съставено от такива думи, разделени с по един интервал.
Последователност от клетки в матрицата, в която всяка следваща клетка е директно отгоре, отляво, отдясно или отдолу на предишната, наричаме “път”. Позволено е една клетка да участва повече от веднъж в път.

Казваме, че дадено изречение може да се прочете в матрицата от думи, ако можем да намерим път в матрицата, състоящ се от последователните думи на изречението.

Да се напише функция `int countReads(char grid[30][30][101], int gridRows, int gridColumns, char sentence[90901])`, която връща броя на различните начини, по които може да се прочете изречението `sentence` в матрицата `grid`.

## Пример:

```
+------+-----+----------+
| is   | the | question |
| that | be  | or       |
| be   | to  | not      |
| or   | not | to       |
+------+-----+----------+
```

Изречението `to be or not to be that is the question` може да се прочете по четири различни начина в горната матрица:

- (2, 1) → (1, 1) → (1, 2) → (2, 2) → (2, 1) → (1, 1) → (1, 0) → (0, 0) → (0, 1) → (0, 2)
- (2, 1) → (1, 1) → (1, 2) → (2, 2) → (2, 1) → (2, 0) → (1, 0) → (0, 0) → (0, 1) → (0, 2)
- (2, 1) → (2, 0) → (3, 0) → (3, 1) → (2, 1) → (1, 1) → (1, 0) → (0, 0) → (0, 1) → (0, 2)
- (2, 1) → (2, 0) → (3, 0) → (3, 1) → (2, 1) → (2, 0) → (1, 0) → (0, 0) → (0, 1) → (0, 2)

## Упътване:

- Използвайте помощна функция, която намира с рекурсия броя пътища, започващи от конкретна клетка.
- Можете да използвате друга помощна функция, за да разделите предварително изречението на масив от думи.

**Тази задача ще се проверява чрез автоматични тестове. Примерни тестове и инструкции за пускането им може да намерите [в това GitHub хранилище](https://github.com/fmi-lab/cpp-homeworks-kn-2018). Задължително си проверете решението преди да предадете.**
